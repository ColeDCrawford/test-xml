<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_lite.rng" type="application/xml" schematypens="http://relaxng.org/ns/structure/1.0"?
   <?xml-model href="http://www.tei-c.org/release/xml/tei/custom/schema/relaxng/tei_lite.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Title</title>
         </titleStmt>
         <publicationStmt>
            <p>Publication information</p>
         </publicationStmt>
         <sourceDesc>
            <p>Information about the source</p>
         </sourceDesc>
      </fileDesc>
   </teiHeader>
   <text>
      <body>
         <p>Die bekeronge der selicher Marien Magdalenen ist geschehet, 
            als die lerer schrybent, vff den irsten dags des mertze. 
            Maria Magdalena was geborren van eym edelen stame vnd eirlichem 
            geslecht der stait van Jherusalem. Yre vader hieße Cierus vnd 
            yre moderen Euckaria, vnd sy haitten zwe dochter vnd eynen sone. 
            Die eyne dochter hieße Martha vnd die ander Maria. Der sone hieße 
            Lazarus vnd er was der, wylcher vnser here vff erwecket van dem dode, 
            da er vyer dage doit jn dem grabe hait gelegen. Na dem dode yrer 
            alderen deylten die kynder yr vederliches erbe. Lazarus namme eyn 
            groiße deylle yn der stait van Jherusalem vnd er ubet sich yn 
            rytterschaifft, want er was eyn rytter. Martha gelobet, [350v] 
            got zo dyenen yn reynicheit. Vnd sie <sic>wart</sic> eyne 
            wyrttynnen vnd herbrycht die pylger, vnd sonderlichen vmb yrs 
            hailgen lebens willen was sie wirdiche zo herbrygen vnseren lyeben 
            heren Jhesum Christum vnd syne lyebe moder Maria vnd die heilgen 
            apostelen. Vnd yre deyl was das stetgyn van Bethanyen gelegen by 
            Jherusalem. Vnd was yre vber verlyehen van yrer renten, das gaiffe 
            sie den armen vmb got. Maria namme zo yrem deylle das sloiße geheißen 
            Magdalum vnd da van wart yre der namen Magdalena gegeben. Alle yre gut 
            vnd rentten bracht sie zo yn groißen sunden myt boißer geselschaifft. 
            Vnd die boißen geist brachten sie zo falle durch yren boißen willen 
            vnd manchueldige sunden: zo dem irsten mail yn hoifferdicheit, [351r] 
            want sie was also houerdich van hertzen, das <sic>yr</sic> duchte, 
            das nyemantz gelychen were yn suberlicheit yn edelheit vnd yn rychheit. 
            Auch was sie also houerdich yn den wortten vnd wercken myt cleytderen 
            vnd myt zyertheit yrs lychams. Sie was auch sere gyrich yn tzijtlichen 
            dyngen: gut, ere vnd woilluste der werelt. Auch was sie vnkusche myt 
            wortten vnd myt wercken, also daz sie yre gut geruchte vnd yren eygen 
            namen verlore, vnd auch also swerlichen, daz sie eyne vffenbair 
            sunderschen wart geheißen, als vns saget der ewangelysta sanctus 
            Lucas, want sie sundiget swerlichen myt yrem gesicht vnde myt [351v] 
            handelonge der vngelicher personen. Aber yre lyebe suster Martha 
            claget daz leben yrer suster der moder Christi myt schryenden augen 
            vnd bayt sie, daz sye Christum wolde vor sie beden. Der lerer Ysiderus, 
            der dyeße leben beschreben haitte yn dem buche, das da ist geheißen 
            das buche van dem dode der heilgen, sprache also, das dyeße susteren 
            quamen zosamen zo Bethanien vnd Maria Magdalena gegynck sytzen vor 
            eynen spegel vnd sie flichet yre schones haire vnd sie zieret yren 
            lycham. Da sprache zo yre Martha, yre suster, myt clegelicher stymmen: 
            ›Also zierestu dich na dem flesche vnd dyne schone sele, die da geschaiffen 
            ist na dem bylde godes, [352r] befleckestu myt dynen groißen sunden. 
            Jch beden dich, lyebe suster, gedencke, das dyn lycham hait schult van 
            der selen, vnd gedencke, das dyne schone lycham, den du zyerst myt gultde 
            vnd myt sylber, das der selbe saille werden eyn spyße der worme.‹ 
            Da antwert Maria vnd sprach: ›Myn vßerkoren suster, na dem das ich 
            so suberlich byn an dem lycham vnd yn rycheit dyeßer werelt, so 
            beden ich dich, syst zofreden vnd laiße mych myn gut verzeren myt 
            freuden vnd myt den lyebhaueren dyeßer <sic>werelt</sic>. Vnd laiße 
            vns n<sic>uv</sic>froeliche synne myt eynander, wer weyße wie lange!‹ Des anderen dags 
            zoge Maria zo huyße vnd Martha schreye aller bytterlichs, das jre 
            suster also wyllte was. Dar na vber [352v] zweyn mande haitten die 
            jongeren von Constantinopel yren hoiffe zo Jherusalem vnd waren da 
            froelich. Vnd dar zo wart auch geroiffen Maria Magdalena. Vnd sye 
            quam auch dar myt groißer koistlicheit vnd zyerheit yres lychams als 
            eyn lyebhaues dyeßer werelt. Vnd sy sprongen vnd dantzten zweyn dage 
            vnd zwe nachtten, also das sie nauwe die spyße nemen moichten van 
            groißer froelicheit vnd wyltdicheit. <sic>Da</sic> zo dyeßer zijt 
            vername yre suster, das vnser lyeber herre Jhesus Christus was yn 
            den galyleeschen lantde vnd er wultde zo yre komen yn Bethanyen. 
            Da gynge Martha vnd Marttylla, yre mayt, des morgens froe zo Jherusalem 
            zo kauffen spyße vor den heren. Vnd als Martha gynge vber [353r] den markte, 
            da quam van dem rayt huyß myt pyffen vnd besunen Maria Magdalena varen yn 
            dem reye myt groißer houerdicheit. Da sache Martilla, das Maria Magdalena 
            geleyt wart yn groißer eren vnd froelicheit. Da sprache sy zo yrer frauwen 
            Martha: ›Sehet vmb uch!‹ Vnd als sie yre suster ersache, da wart sie 
            bytterlichen schryen, vnd sie wande yre hende zosamen vnd sprache 
            ynwendichs jn yrem hertzen: ›Ach got, myn here vnd myn schepper, 
            wee mych! Mych duncket, das myn suster gedynt hait den boißen geisten. 
            Nochtant beden ich dich, dastu sie wullest ansehen myt dynen barmhert 
            zichen augen. Vnd gyffe yre eynen anderen synne, also daz sie beßer 
            yre leben.‹ Vnd also myt bedunge verleyffe Martha [353v] stayn vnd 
            sy beytdet yrer suster Maria. Vnd da Maria naer quame zo yrer suster, 
            da sprach sie Martha zo vnd fragt sie, wie iß werre, das sie also froe 
            yn die stait wultde gayn. Martha, die heilge jonffrauwe, myt groißer 
            oitmodicheit antwert sy yrer suster vnd sprach, daz sie dar vmb dar komen 
            were zo keuffen die spyße yren gesten. Vff die zijt eyn haitten die zwe 
            susteren nyt vyl wort myt eyn ander vmb des volcks wyllen, das dar by stontde. 
            Aber Maria sprache myt eynem lachenden montde: ›Lyebe suster, keuffe auch etwes 
            vor mych. Jch wylle zo dyr komen vnd myt dyr essen.‹ Her van sprecht der heilge 
            lerer sanctus Augustinus, das Maria alle die dage yres lebens nye beßer spyße 
            aße dan vff die tzijt, want da [354r] wart sie bekert van yrem sundigen leben. 
            Des anderen dags van groißer modicht wegen gynge Maria heymelichen vßer Jherusalem 
            vnd quamme zo Martha yrer suster huße zo Bethanya, die sie sere lyeblich entphynge 
            myt groißer frolicheit vnd hyeße nyeder sytzen. Da sprache Maria: ›Ach suster, das 
            doyt myr sere noyt vnd bedarffe iß gar woil, das ich ruwe, want ich hayn zweyn gantzer 
            dage vnd zwe nacht gesprongen vnd gedantzet. Vnd ich byn gantze froelich gewest myt 
            den jongeren van Jherusalem. Vnd ich eyn byn nye yn allen den dagen myns lebens vff 
            eyn tzijt also froelich gewest als da. Vnd ich hayn die gantze stait van Jherusalem 
            froeliche gemacht.‹ Recht abe sy sprechen wultde: ›Nu eyn dantzen [354v] ich nummerme.‹ 
            Dar vff antwert Martha, die heilge jonffrauwe, yrer suster vnd sprache zo yr: ›Lyebe 
            suster, na dem daz jre also froelich syt gewest, haittet yr auch den konynck by vch, 
            der alle hertzen froe lich macht, vnd der da aller suberlichst ist vber alle konynck?‹ 
            Da antwert yre Maria: ›Myt vns eyn waren keynne konynck. Wenne meynestu, den keyßer 
            Tyberius?‹ Martha sprach: ›Jch eyn meynne nyt Tyberi, der da ist eyn konynck der menschen, 
            sonder ich meynen den konynck aller konynck, der da ist eyn rychter vber hemelrych vnd 
            ertrich. Vnd der selbe ist eyn erloißer der kynder van Israhel vnd er hait an yme alle 
            die suberlicheit alle der gantzer [355r] werelt. Vnd syne vader ist got vnd syne moder 
            ist eyne reyne jonffrauwe, die geboren ist van konyncklichem stamme Davitz.‹ Da fraget 
            Maria nach den lyebhaberen der werelt vnd sprach also: ›Ach lyebe suster, sage myr, des 
            beden ich dich, wo ist dyeßer konynck? Jst er also suberlich, so wylle ich yn myt mynem 
            gelde vnd <sic>goide</sic> zo myr nemen zo mynem lyeben, vnd ich wylle synne fruntschaifft 
            erkryegen.‹ Martha antwert yre vnd sprach: ›Aller lyebste suster, den konynck, den ich meynen, 
            daz ist myn lyeber here Jhesus Christus, der da ist eyn meyster der selen.‹ Vnd myt den 
            wortten wart Martha beweget myt schryen, dar vmb das Maria dyße nyt eyn verstonde geistlich, 
            <sic>so</sic>nder fleyßelich. Da Maria sach, daz [355v] jre suster schreye, da fraget sie 
            jre lyebe suster vnd sprache: ›Lyebe suster, war umb schryet yre alle zijt, als ich zo vch 
            komen? Jst das myn schult, so saget myr das selbe, so wille ich nyt me here komen.‹ 
            Da sprache sie zo yre: ›Ach lyebe suster, ich mach woille schryen, want ich hoiren alle 
            tzijte, dastu dyne ger<sic>uv</sic>cht, das da beßer ist dan gult vnd sylber, das haistu 
            verloren. Vnd dyne geselschaifft eyn ist nyt gut vnd du befleckest dyne schone sele myt 
            dynen groißen sunden. Vnd also moiße ich dyne boiße gerucht allezijt horen, wo ich hyn komen.‹ 
            Magdalena eyn konde sich nyt langer enthalden, da sy Martha sache schryen. Da sprache sie myt 
            schryenden augen: ›Ach lyebe suster, iß ist <sic>…</sic>‹
         </p>
      </body>
   </text>
</TEI>
